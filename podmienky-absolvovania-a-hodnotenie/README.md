# Podmienky absolvovania a hodnotenie


## Hodnotenie
**Projekt:** 40 (4+12+4+20) bodov  
**3 krátke testy:** 6 (2+2+2) bodov  
**Praktický test:** 10 bodov  
**Záverečný test (skúška):** 44 bodov  
**Spolu:** 100 (56 + 44) bodov  

### Známka
A - výborne, 92 až 100 bodov   
B - veľmi dobre, 83 až 91 bodov    
C - dobre, 74 až 82  bodov  
D - uspokojivo, 65 až 73 bodov    
E - dostatočne, 56 až 64 bodov  
FX - nedostatočne, menej ako 56 bodov


## Projekt
Počas semestra študenti vypracujú projekt demonštrujúci webovú aplikáciu - eshop. Študenti pracujú vo dvojici, v tíme.

Projekt je hodnotený max. 40 bodmi a vypracováva sa priebežne počas semestra, čo je prezentované a bodované v troch fázach a v jednom kontrolnom bode:

* 1.fáza  - 4 body, odovzdanie v 3. týždni, prezentovanie v 4. týždni - vytvorenie skíc jednotlivých stránok
* 2.fáza - 12 bodov (10 + 2 body), odovzdanie v 6. týždni, prezentovanie v 7. týždni -  vytvorenie responzívnych šablón (10 bodov); návrh dátového logického modelu (2 body)  
* 3.fáza - 20 bodov, odovzdanie v 11. týždni, prezentovanie v 12. týždni - implementácia klientskej a administrátorskej časti eshopu + finálna dokumentácia

Bez odovzdania v niektorom z termínov, ktoré je cvičiacim akceptované a spĺňa minimálnu úroveň kvality, nie je možné odovzdať projekt v 3. fáze, a teda nebude možné získať zápočet.

**V 9. týždni je naplánovaná kontrolná fáza napredovania.** Tím by už mal mať implementovanú klientskú časť aplikácie. Fáza je hodnotená 4 bodmi, a to binárne. Tím letmo predvedie cvičiacemu funkčnosť klientskej aplikácie s ohľadom na požadované prípady použitia. Ak aplikácia umožňuje realizovať všetky prípady použitia, každý člen tímu získa 4 body. Cvičiaci nebude v tejto fáze podrobne hodnotiť kvalitu kódu a robustnosť riešenia. Riešenie sa v tejto fáze neodovzdáva.

[Podrobné informácie o projekte a harmonograme jednotlivých kontrolných termínov.](../semestralny-projekt)

## Krátke testy
Počas semestra budú na cvičeniach 3 krátke testy (max. 10 minút). Každý test bude za 2 body, bude pozostávať z 10 otázok s možnosťami výberu správnej odpovede (každá z otázok za 0,2 bodu). Termíny testov nebudú vopred známe. Budú zamerané na overenie základných znalostí z prebratých technológií.

**COVID19: Ak bude prebiehať výučba ONLINE formou**
* **aj po 3. týždni semestra, potom sa prvý krátky test nebude konať a 2 body budu prenesené ku skúške,**
* **aj po 6. týždni semestra, potom sa druhý krátky test nebude konať a 2 body budu prenesené ku skúške,**
* **aj po 9. týždni semestra, potom sa tretí krátky test nebude konať a 2 body budu prenesené ku skúške.**

## Praktický test
Počas semestra bude praktický test zameraný na vytvorenie šablóny podľa predlohy. Test budú študenti (každý zvlášť, teda nie ako tím) realizovať na svojich počítačoch, budú môcť použiť ľubovoľné (online) zdroje. Online komunikácia s iným človekom bude automaticky hodnotená 0 bodmi. Za test je možné získať maximálne 10 bodov, pričom je nutné získať aspoň 3 body.

Predpokladaný termín: 8. týždeň semestra.

**COVID19: Ak bude prebiehať výučba ONLINE formou aj po 7. týždni semestra, potom sa praktický test nebude konať a 10 bodov bude prenesených ku skúške.**

## Podmienky získania zápočtu
* aktívna účasť na cvičeniach
* priebežné odovzdanie (v daných termínoch) a vysvetlenie všetkých častí projektu (vlastnej práce študentov) v predpísanej kvalite (podľa požiadaviek cvičiaceho)
* získanie minimálne 25 bodov (zo 56 bodov) v súčte za vypracovaný projekt a priebežný test z toho minimálne 3 body (z 10 bodov) musia byť za praktický test

**ZMENA: minimum je 19 bodov**

